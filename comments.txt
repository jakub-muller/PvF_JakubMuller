4. úkol máte naprogramovaný správně.
Opravil jsem Vám chybu v řešení 3. úkolu v integrační oblasti 4. části (již jsem Vás na ni upozorňoval minule).

Pro univerzálnější a udržitelnější program by bylo dobré, kdybyste paralelizaci napsal univerzálněji:
Stačila by určitě jedna funkce integrace_Pool s argumenty N, V a případně dodatečnými parametry integrované funkce.

Hodnotím 10 body.

----------------------------------------------------------

5. úkol máte až na drobnosti naprogramovaný správně.
Tyto chybky však také odhalily kolegu, který Vás inspiroval, proto si dovolím naopak inspirovat sám sebe
a přepsat Vám doslova komentáře k jeho řešení.

- K lepší čitelnosti kódu by pomohlo, kdyby se parametry ve funkci diff_to_sys jmenovaly stejně, jako v zadání 
  (tj. něco jako eta, omega, A). 
  Funkce diff_to_sys je myslím pro řešení této úlohy až příliš obecná.
- V té samé funkci by se spíš hodila hodnota implicitního parametru rhs=0.
- V grafech funkce plot_results vykreslujete t versus y. 
  Popisy os a název uloženého souboru tomu neodpovídají.
- Lepší struktura kódu by byla nejprve vypočíst trajektorie a pak je vykreslit ve funkcích plot_results.
  Nebo lze výstižnějši pojmenovat funkce, například calculate_and_plot_results.
- Jeden argument funkce vykreslení Poincarého řezu je počáteční podmínka, která se ale nikde nevyužije.
- Poincarého řez je bodový graf. Není nutné ho počítat pro všechny metody, stačí ta nepřesnější. 
  Vzhledem k tomu, že proměnná y je úhel, je vhodné vykreslovat hodnoty mod(2 pi).
- Oceňuji použití paralelizace. Toto je přesně typ úlohy, pro kterou je paralelní zpracování jako dělané.

Vaše inspirace je do velké míry opsání (včetně oněch chybek), ale paralelizací jste mě potěšil, tak Vám dám 
plných 10 bodů.

----------------------------------------------------------
V 6. úkolu je opět zřejmá spolupráce s kolegou, proto si dovolím překopírovat i komentáře
k problematickým bodům Vašeho řešení. Kolegovi jsem některé části kódu upravil, aby dávaly správný
výsledek. Váš kód jsem nechal tak, jak jste ho poslal.

- Ve výpočtu zůstává okraj řešené oblasti konstantní v průběhu celého výpočtu.
  Pro nápravu je nutné buď počítat okrajové body speciálně (vzoreček je analogický vnitřku oblasti 
  - hodnota bodu je průměrem hodnot bodů v okolí), nebo zavést periodické okrajové podmínky.

  Aby úloha dávala fyzikální smysl, měly by být osoba i hromosvod spojené se zemí.

  Elektrické pole je zajímavé vykreslit hlavně pro případy s osobou a s hromosvodem.

Za řešení Vám dávám 8 bodů.